# Κεφάλαιο πρώτο

## Η Ελλάδα
Η Αθήνα είναι στην Ελλάδα. Η Ελλάδα είναι στην Ευρώπη. Η Δανία είναι στην Ευρώπη. Η Ελλάδα και η Δανία είναι στην Ευρώπη. Η Ισπανία επίσης είναι στην Ευρώπη. Η Ισπανία, η Δανία, η Ελλάδα, είναι στην Ευρώπη.

Η Αίγυπτος δεν είναι στην Ευρώπη, η Αίγυπτος είναι στην Αφρική. Η Γαλλία δεν είναι στην Αφρική, η Γαλλία είναι στην Ευρώπη. Η Συρία δεν είναι στην Ευρώπη, αλλά στην Ασία. Η Αραβία επίσης στην Ασία είναι. Η Συρία και η Αραβία είναι στην Ασία. Η Γερμανία δεν είναι στην Ασία, αλλά στην Ευρώπη. Η Αγγλία επίσης είναι στην Ευρώπη. Η Γερμανία και η Αγγλία είναι στην Ευρώπη.

Είναι η Αθήνα στη Γαλλία; Η Αθήνα δεν είναι στη Γαλλία. Πού είναι η Αθήνα; Η Αθήνα είναι στην Ελλάδα. Πού είναι η Ελλάδα; Η Ελλάδα είναι στην Ευρώπη. Πού είναι η Γαλλία και η Ισπανία; Η Γαλλία και η Ισπανία είναι στην Ευρώπη.

Είναι ο Νείλος στην Ευρώπη; Ο Νείλος δεν είναι στην Ευρώπη. Πού είναι ο Νείλος; Ο Νείλος είναι στην Αφρική. Ο Ρήνος Πού είναι; Ο Ρήνος είναι στη Γερμανία. Ο Νείλος είναι ποταμός. Ο Ρήνος είναι ποταμός. Ο Νείλος και ο Ρήνος είναι ποταμοί. Ο Δούναβης επίσης είναι ποταμός. Ο Ρήνος και ο Δούναβης είναι ποταμοί στη Γερμανία. Ο Αχελώος είναι ποταμός στην Ελλάδα.

Ο Νείλος είναι μεγάλος ποταμός. Ο Αχελώος δεν είναι μεγάλος ποταμός, ο Αχελώος είναι μικρός ποταμός. Ο Ρήνος δεν είναι ποταμός μικρός, αλλά μεγάλος. Ο Νείλος και ο Ρήνος όχι μικροί, αλλά μεγάλοι ποταμοί είναι. Ο Δούναβης επίσης μεγάλος είναι ποταμός.

Η Κρήτη είναι νησί. Η Κρήτη και η Ρόδος και η Νάξος είναι νησιά. Η Βρετανία επίσης είναι νησί. Η Ελλάδα δεν είναι νησί. Η Κρήτη είναι μεγάλο νησί. Η Νάξος δεν είναι μεγάλο νησί, αλλά μικρό. Η Κρήτη και η Ρόδος δεν είναι μικρά, αλλά μεγάλα νησιά.

Η Θεσσαλονίκη είναι πόλη. Η Θεσσαλονίκη και το Ναύπλιο είναι πόλεις. Η Πάτρα επίσης είναι πόλη. Η Θεσσαλονίκη είναι μεγάλη πόλη. Το Ναύπλιο είναι μικρή πόλη. Το Γαλαξίδι επίσης είναι μικρή πόλη. Το Ναύπλιο και το Γαλαξίδι δεν είναι μεγάλες, αλλά μικρές πόλεις.

Πού είναι η Σπάρτη; Η Σπάρτη είναι στην Ελλάδα. Η Σπάρτη είναι μια ελληνική πόλη. Η Σπάρτη και το Γαλαξίδι είναι ελληνικές πόλεις. Η Κοπεγχάγη δεν είναι Ελληνική πόλη, αλλά Δανέζικη. Η Κοπεγχάγη και το Άρχους είναι δανέζικες πόλεις.

Η Σικελία είναι Ιταλικό νησί. Η Κρήτη, η Νάξος, η Ρόδος, η Σέριφος, η Αστυπάλαια, η Ικαρία, είναι ελληνικά νησιά. Η Ελλάδα έχει πολλά νησιά. Η Ελλάδα και η Δανία έχουν πολλά νησιά και πολλές πόλεις.

Ο Αχελώος είναι ένας μικρός ελληνικός ποταμός. Η Γαλλία και η Γερμανία έχουν πολλούς ποταμούς. Έχει πολλούς ποταμούς και πολλές πόλεις η Αραβία; Η Αραβία όχι πολλούς, αλλά λίγους ποταμούς έχει, και λίγες πόλεις.

Είναι η Κρήτη πόλη; Η Κρήτη πόλη δεν είναι! Τι είναι η Κρήτη; Η Κρήτη είναι νησί. Είναι και η Σπάρτη νησί; Η Σπάρτη δεν είναι νησί! Τι είναι η Σπάρτη; Η Σπάρτη είναι πόλη. Ο Ρήνος τι είναι; Ο Ρήνος είναι μεγάλος ποταμός. Είναι ο Ατλαντικός ωκεανός μικρός; Όχι μικρός, αλλά μεγάλος είναι ο ωκεανός!

## Γράμματα και αριθμοί
Το ένα (1) και το δυο (2) είναι αριθμοί. Το τρία (3) επίσης είναι αριθμός. Το ένα, το δυο, το τρία, είναι αριθμοί. Το ένα και το δυο είναι μικροί αριθμοί, το εκατό (100) είναι μεγάλος αριθμός.

Το A και το B είναι γράμματα. Το Γ επίσης είναι γράμμα. Το A, το B, το Γ, είναι τρία γράμματα. Το A είναι το πρώτο γράμμα, το B το δεύτερο, το Γ το τρίτο. Το C είναι λατινικό γράμμα, το Γ είναι ελληνικό. Το Γ και το Δ είναι ελληνικά γράμματα. Το C και D είναι λατινικά.

Ο _ποταμός_ και η _πόλη_ είναι ελληνικές λέξεις. Το _πού_ επίσης λέξη ελληνική είναι. Η λέξη _πού_ έχει 3 γράμματα. Το πρώτο κεφάλαιο έχει χίλιες λέξεις!

Η λέξη _νησί_ έχει τέσσερα γράμματα και δυο συλλαβές: Η πρώτη συλλαβή είναι το _νη_, η δεύτερη το _σί_. Η λέξη _δεν_ έχει μια συλλαβή και τρία γράμματα.

Τι είναι το τρία; Το τρία είναι αριθμός. Το C τι είναι; Το C είναι γράμμα λατινικό. Είναι το Γ γράμμα Λατινικό; Όχι Λατινικό, αλλά Ελληνικό γράμμα είναι το Γ! Είναι το B το πρώτο γράμμα; Το B δεν είναι το πρώτο γράμμα, αλλά το δεύτερο. Τι είναι το _δεν_; το _δεν_ είναι λέξη ελληνική. Το _δεν_, το _αλλά_, το _μεγάλος_, το _αριθμός_, είναι λέξεις Ελληνικές. Και η λέξη είναι λέξη Ελληνική!